+++
description = "Informazioni relative al piano di studi"
title = "Piano di studi"
type = "post"
draft = true
+++

In questa pagina, e nei siti Sapienza, il **Piano di studi** è anche chiamato
_Piano di completamento_, _Percorso formativo_ oppure _Curriculum_ (se riferito
a questo contesto).

## Introduzione

A partire dal terzo anno gli studenti della triennale di Informatica devono
compilare e sottomettere il **piano di studi**. Il "piano" serve per indicare
quali esami si intende sostenere durante il terzo anno.

**Non si possono sostenere esami non presenti nel piano di studi**, ad eccezione
degli esami extra-curriculari
[Art. 42 del regolamento](https://www.uniroma1.it/it/content/esami-di-profitto-extracurriculari-ex-art-6-del-rd-n-126938)
per i quali però è necessario contattare la segreteria come da procedura
indicata nel regolamento.

## Come si compila?

È possibile scegliere gli esami con cui "completare" il proprio percorso secondo
alcuni criteri.

### Tipi di Curriculum

La prima cosa da scegliere è il tipo di "piano": esistono il piano **Metodologico**
e **Tecnologico**. La differenza tra i due è minima, e riguarda la presenza o
meno di alcuni esami (per sapere quali è necessario che tu apra il bando
dell'anno in cui ti sei iscritto).

Esiste anche il piano "individuale", tuttavia per essere approvato deve
corrispondere, per esami, ad uno dei piani indicati qui sopra, quindi non è
consigliabile scegliere questo tipo di piano.

In entrambi i casi si hanno una serie di CFU a scelta "libera" (il restante
sono gli esami obbligatori) che si devono coprire selezionando gli esami per
completare le aree. La scelta di questi esami è più o meno libera a seconda del
"gruppo" da coprire. 

È consigliato fornire una breve motivazione scritta prima di inviare il piano
riguardo agli esami a scelta libera (vedi sotto).

### Gruppi di esami

Gli esami sono divisi in due gruppi opzionali:

* Esami **Metodologici (caratterizzanti/affini)**
* Esami **Tecnologici (caratterizzanti/affini)**

Per ognuno di questi due gruppi è necessario selezionare 18 CFU di esami tra
quelli proposti per ogni gruppo.

Alcuni esami sono selezionabili in entrambi i gruppi: vuol dire che possono
essere usati per completare i CFU necessari in uno dei due gruppi, a scelta
dello studente. Altri esami invece possono essere selezionati solo nell'ambito
di uno dei due gruppi opzionali.

Oltre a questi due gruppi ne esiste un terzo per cui bisogna selezionare 12 CFU
tra qualsiasi esame erogato dall'Ateneo (non esistono vincoli dunque, a
differenza dei due gruppi di prima). È possibile selezionare, ovviamente, anche
gli esami presenti nei gruppi opzionali di prima (che non sono già stati
selezionati). In questo gruppo, oltre alle classiche combinazioni 6+6 CFU o 12
CFU è possibile anche avere 1 esame da 6 CFU e 1 esame da 9 CFU: in questo caso
l'eccedenza di 3 CFU viene accettata.

**Nota importante**: nell'ultimo gruppo puoi scegliere qualsiasi esame,
l'importante è che abbia attinenza con il tuo percorso di studi e che tu sia in
grado di dare una motivazione. Per esempio se inserisci l'esame
*Fisica delle merendine applicata* devi essere in grado di spiegare (nell'area
predisposta alle motivazioni) come si lega nel tuo percorso affinchè venga
accettato.  

Il nostro consiglio è quello di vedere gli esami erogati ad
_Ingegneria Informatica_, oppure puoi selezionare altri esami di Informatica che
non sei riuscito a inserire nei primi gruppi.

## Quante volte posso compilare il piano di studi?

**È possibile sottomettere un solo piano per anno** (salvo casi eccezionali),
generalmente prima di fine Dicembre. Si può cambiare l'anno successivo, e se non
si cambia resta confermato quello presentato l'anno precedente.

**Finché o se non si sottomette il piano di studi** è possibile fare solo gli
esami obbligatori.

Nota che tramite la piattaforma è possibile creare delle "bozze", ovvero
compilare dei "possibili piani" per averli pronti. Tuttavia **uno** solo sarà
quello che si potrà sottomettere per l'approvazione.

## Quali sono i tempi? Cosa succede se il piano non va bene?

I piani di solito si possono sottomettere da Ottobre/Novembre.

Il piano sottomesso è approvato entro l'inizio della sessione d'esame di Gennaio.
Il ché vuol dire che potrebbe essere approvato subito, oppure i primi di Gennaio.
In caso di problemi con il piano, il docente preposto per l'approvazione si
metterà in contatto con voi per risolvere.

## Documenti e guide ufficiali

INSERIRE LINKS WIP
* [Manuale di uso della piattaforma di compilazione del piano di studi](/piani_di_studio/percorsoformativo_manuale_08112018_0.pdf)
