+++
description = "Informazioni relative al piano di studi"
title = "Piano di studi"
type = "post"
draft = true
+++

In questa pagina, e nei siti Sapienza, il **Piano di studi** è anche chiamato
_Piano di completamento_, _Percorso formativo_ oppure _Curriculum_ (se riferito
a questo contesto).

## Introduzione

A partire dal terzo anno gli studenti della triennale di Informatica devono
compilare e sottomettere il **piano di studi**. Il "piano" serve per indicare
quali esami si intende sostenere durante il terzo anno.

**Non si possono sostenere esami non presenti nel piano di studi**, ad eccezione
degli esami extra-curriculari
[Art. 42 del regolamento](https://www.uniroma1.it/it/content/esami-di-profitto-extracurriculari-ex-art-6-del-rd-n-126938)
per i quali però è necessario contattare la segreteria come da procedura
indicata nel regolamento.

## Come si compila?

È possibile scegliere gli esami con cui "completare" il proprio percorso secondo
alcuni criteri. In tutti i casi gli esami di *Ingegneria del Software* e
*Automi, Calcolabilità e Complessità* sono obbligatori.

### Tipi di Curriculum

La prima cosa da scegliere è il tipo di "piano":

* **Piani di completamento già pronti**: sono piani di studi precompilati, con
  esami già inseriti e selezionati. Se si sceglie uno di questi piani c'è
  l'approvazione automatica. Al momento della scrittura di questa pagina sono
  persenti due piani: *Metodologico* e *Tecnologico*.

* **Piano di completamento Metodologico** (o **Tecnologico**): sono i piani di
  di studio di base tra cui scegliere per poter compilare il proprio piano di
  studi. Si hanno una serie di CFU a scelta "libera" (il restante sono gli esami
  obbligatori) che si devono coprire selezionando gli esami per completare le
  aree. La scelta di questi esami è più o meno libera a seconda del "gruppo" da
  coprire. In questo caso è possibile fornire una breve motivazione scritta
  prima di inviare il piano (consigliata in alcuni casi, vedi sotto), che dovrà
  essere approvato manualmente dal docente preposto.

* **Piano di completamento individuale**: è un piano "libero", che attualmente
  non è sottomissibile

Se si sceglie un piano di completamento già pronto, il resto di questo documento
è superfluo.

### Gruppi di esami

Gli esami sono divisi in due gruppi opzionali:

* Esami **Metodologici (caratterizzanti/affini)**
* Esami **Tecnologici (caratterizzanti/affini)**

Per ognuno di questi due gruppi è necessario selezionare un numero di CFU
che dipende dal piano di completamento di base da cui si è partiti. Ad esempio,
se il piano di partenza prevede 12 CFU per quello specifico gruppo, vanno
selezionati esami per "coprire" i 12 CFU (ad esempio 2 da 6 CFU, o 1 da 12).

Alcuni esami sono selezionabili in entrambi i gruppi: vuol dire che possono
essere usati per completare i CFU necessari in uno dei due gruppi, a scelta
dello studente. Altri esami invece possono essere selezionati solo nell'ambito
di uno dei due gruppi opzionali.

Oltre a questi due gruppi ne esiste un terzo per cui bisogna selezionare 12 CFU
tra qualsiasi esame erogato dalla facoltà (non esistono vincoli dunque, a
differenza dei due gruppi di prima). E' possibile selezionare, ovviamente, anche
gli esami presenti nei gruppi opzionali di prima (che non sono già stati
selezionati). In questo caso, oltre alle classiche combinazioni 6+6 CFU o 12 CFU
è possibile anche avere 1 esame da 6 CFU e 1 esame da 9 CFU: in questo caso
l'eccedenza di 3 CFU viene accettata.

**Nota importante**: nell'ultimo gruppo puoi scegliere qualsiasi esame,
l'importante è che abbia attinenza con il tuo percorso di studi e che tu sia in
grado di dare una motivazione. Per esempio se inserisci l'esame
*Fisica delle merendine applicata* devi essere in grado di spiegare (nell'area
predisposta alle motivazioni) come si lega nel tuo percorso affinchè venga
accettato.  

Il nostro consiglio è quello di vedere gli esami erogati ad
_Ingegneria Informatica_, oppure puoi selezionare altri esami di Informatica che
non sei riuscito a inserire nei primi gruppi.

## Quante volte posso compilare il piano di studi?

**E' possibile sottomettere un solo piano per anno** (salvo casi eccezionali),
generalmente prima di fine Dicembre. Si può cambiare l'anno successivo, e se non
si cambia resta confermato quello presentato l'anno precedente.

**Finché o se non si sottomette il piano di studi** è possibile fare solo gli
esami obbligatori.

Nota che tramite la piattaforma è possibile creare delle "bozze", ovvero
compilare dei "possibili piani" per averli pronti. Tuttavia **uno** solo sarà
quello che si potrà sottomettere per l'approvazione.

## Documenti e guide ufficiali

INSERIRE LINKS WIP
* [Manuale di uso della piattaforma di compilazione del piano di studi](https://corsidilaurea.uniroma1.it/sites/default/files/percorsoformativo_manuale_08112018_0.pdf)
