+++
description = ""
title = "Le segreterie"
type = "post"
date = "2020-01-01"
+++

### Quale segreteria?

Esistono 3 segreterie per uno studente (vale per quasi tutti i dipartimenti Sapienza):

1. **Segreteria (amministrativa) studenti** (di facoltà, ovvero I3S): a questa segreteria ci si può rivolgere per problemi verso l'Ateneo, ovvero:
   - Tasse e pagamenti
   - Appelli laurea non visibili
   - Part-time, iscrizione, cambio corso
   - Problemi con Infostud (tipo account bloccato, ISEE errato, etc)
   - Ritiro pergamena di laurea o documenti sullo status di studente
   - Altro, che riguarda però l'Ateneo

2. **Segreteria didattica** (di corso/dipartimento): a questa segreteria ci si può rivolgere per problemi di didattica, ad esempio:
   - Problemi con l'erogazione dei corsi
   - Cambi canale
   - Modulistica per la laurea
   - Orari delle lezioni / aule / etc
   - Altro, che riguarda però il dipartimento o i corsi del dipartimento (triennale in Informatica, magistrale in CS e DS)

3. **Segreteria amministrativa** (di dipartimento, ovvero DI): è la segreteria che si occupa dell'amministrazione (specie economica) del dipartimento. Raramente uno studente si rivolge alla segreteria amministrativa. Infatti i motivi sono:
   - Rimborso per "missioni" (ovvero trasferte per conferenze, convegni, etc)
   - Burocrazia per il proprio status di dipendente del dipartimento (quindi **non** riguarda gli studenti)
   - Parte economica e amministrativa per le **borse di studio e collaborazione**, assegni di ricerca e quant'altro, **ma solo quelli erogati dal dipartimento** (ovvero, NON LazioDisco e altre)

**Nota importante**: la 1 e la 3 sono diverse, anche se il nome della prima può confondersi con la seconda. Dunque, quando qualcuno vi dice di andare in segreteria amministrativa, verificate esattamente quale sta indicando in quel momento.

Per informazioni sugli orari:

- **Segreteria studenti**: [consulta la sezione sul sito dell'Ateneo](https://www.uniroma1.it/it/pagina/segreteria-di-ingegneria-dellinformazione-informatica-e-statistica)
- **Segreteria didattica**: [consulta la sezione sul sito del corso di studio](https://www.studiareinformatica.uniroma1.it/segreteria-didattica)
- **Segreteria amministrativa**: in via Salaria, di fianco alla segreteria didattica. In genere si viene convocati per le borse e altro, non ci sono orari per ricevimento pubblico.